**பொதுவாகவே** மனிதர்கள் ஆண் பெண் என்ற பேதம் இன்றி **அணிகலன்களையும்** ஆடை ஆபரணங்களையும் அணிந்து தம்மை அலங்கரித்துக் கொள்வதில் அளவற்ற ஆசை கொண்டவர்கள். ஆடைகளால் தம்மை அழகுபடுத்தி அலங்கரித்துக்கொள்வதில் ஆர்வம் காட்டுவது இருபாலர்க்கும் பொதுவான இயல்பே ஆகும்.

சங்க காலத்திலேயே மதுரையில் நுண்ணிய பருத்தி நூல், எலி மயிர் மற்றும் பட்டு நூலினாலும் ஆடைகள் நெய்யப்பட்டன எனச் சிலப்பதிகாரப் பாடலின் கீழ்கண்ட வரிகள் மூலம் அறியலாம்.

"நூலினும்,மயிரினும்,நுழைநூற் பட்டினும்
பால்வகை தெரியாப் பன்னூல் அடுக்கத்து
நறும்படி செறிந்த அறுவை வீதியும்"”
(சிலப்பதிகாரம் -205,207)

சுமார் 2000 ஆண்டுகளுக்கு முன்பிருந்தே தமிழகத்தில், செங்குந்தர் என்றழைக்கப்படும் கைக்கோளர் எனும் ஓர் இனம் இருந்து வந்துள்ளது. இவர்கள் தமிழகத்தின் பல பகுதிகளில் குறிப்பாக சேலம், ஆத்தூர், தர்மபுரி, ஈரோடு, கோயம்புத்தூர், ஆற்காடு, காஞ்சிபுரம், ஜெயங்கொண்டம், திருமழபாடி, தஞ்சை, சென்னை, மதுரை, சென்னை ஆகிய இடங்களில் மிகுதியாக வாழ்ந்து வருகின்றனர். ஆண்டாண்டு காலமாக நெசவுத் தொழிலே இவர்களின் முக்கிய வாழ்வாதாரமாக இருந்தாலும், ஏராளமானோர் வணிகர்களாகவும் மற்ற தொழில்களிலும் ஆதிக்கம் செலுத்தி வருகின்றனர். உலகத்து மக்களுக்கு மானத்தைக் காப்பதற்கு உறுதியாவன ஆடை முதலிய உடுக்கைகளே, அவற்றை முற்காலங்களில் நூல் நூற்கும் பொறி இல்லாத போழ்தத்துப், பெண்டிரும் ஆடவரும் தங்களது கையாலும் சிறு கருவிகளினாலும் பஞ்சுகளைக் கொண்டு நூல் நூற்று ஆடை முதலியவற்றை அமைத்து மானத்தை நீக்கி வைத்தவர்கள் தமிழ்நாட்டுச் செங்குந்தர் என்னும் பெரும் பிரிவினர்.
